---
title: "बच्चों के बेहतर भविष्य के लिए अपनाएं ये 5 इन्वेस्टमेंट प्लान"
description: "फाइनेंशियल प्‍लानिंग करते समय हमेशा बच्‍चों के फ्यूचर को लेकर ठोस फैसला करना चाहिए। आइए जानते हैं कि किस तरह से आप बच्चों के भविष्य के लिए बेहतर निवेश कर सकते हैं।"
date: 2021-11-30T08:00:00+05:30
images: ["images/2021/11/child-investment.png"]
categories: ['Finance','Stock']
tags: ['child investment plans','sip', 'SSY','Fixed Deposit','Mutual Fund Equity']
author: ahmad

---

आज के समय में बच्चों की पढ़ाई-लिखाई बेहद महंगी होती जा रही है। इसके अलावा दूसरे खर्च भी बढ़ते जा रहे हैं। जहां तक हायर एजुकेशन का सवाल है, इसमें बहुत ज्यादा खर्च करना पड़ता है। 

बच्चा जब 2 या 3 साल का होता है तो पैरेंट्स को उसके भविष्य की चिंता सताने लगती है। खासतौर से उसकी पढ़ाई को लेकर। ऐसे में बच्चे के माता पिता उसके लिए शुरू से ही बचत करना शुरू कर देते हैं। फाइनेंशियल प्‍लानिंग करते समय हमेशा बच्‍चों के फ्यूचर को लेकर ठोस फैसला करना चाहिए।

मौजूदा समय में ऐसे कई ऑप्‍शन हैं, जिनमें बच्‍चों के फ्यूचर को ध्‍यान में रखकर निवेश शुरू किया जा सकता है। इसमें FD, PPF, SSY, Mutual Fund Equity और SIP जैसे ऑप्‍शन हैं। आइए जानते हैं 5 पॉपुलर इन्‍वेस्‍टमेंट ऑप्‍शन के बारे में

**यह भी पढ़ें : [म्यूचुअल फंड में निवेश कैसे करें](https://fincz.com/hi/mutual-fund-investment-in-hindi/)**


## जानिए बच्चों के बेहतर भविष्य के लिए अपनाएं ये 5 इन्वेस्टमेंट प्लान

बच्चों के भविष्य को सुरक्षित बनाने के लिए एक बढ़िया योजना की ज़रूरत होती है। बच्चों के भविष्य के लिए अभी से प्लान करके चलें तो बेहतर है ताकि आगे जाकर परेशानी ना उठानी पड़े। आइए जानते हैं कि किस तरह से आप बच्चों के भविष्य के लिए बेहतर निवेश कर सकते हैं।

## 1. बच्चों की शिक्षा के लिए अपनाएं इक्विटी म्यूचुअल फंड

अपने बच्चों की भावी जरूरतों को पूरा करने के लिए इक्विटी म्यूचुअल फंड एक और अच्छा विकल्प है जहां पर आप अपने न्यूनतम निवेश से भी अच्छा पैसा बना सकते हैं।

बच्चे की जरूरत के लिए अगर 10 साल बाद पैसों की जरूरत है तो बेहतर है कि निवेश लार्जकैप फंडों में किया जाए। कारण है कि ये स्कीमें काफी मजबूत कंपनियों में पैसा लगाती हैं। कई इक्विटी म्युचुअल फंड बैंक में जमा राशि से प्राप्त होने वाले मुनाफे से कहीं अधिक लाभ देते हैं। 

तो, अगर आप एक लंबी अवधि के निवेशक हैं, इनसे आपको अलग तरह का लाभ मिलेगा । अपने बच्चों की शिक्षा या अन्य ऐसी योजनाओं बचत करना चाहते हैं तो यह सबसे कारगर उपाय है।

**यह भी पढ़ें : [आईपीओ क्या है और इसमें कैसे करें निवेशे](https://fincz.com/hi/ipo-kya-hota-hain/)**


## 2. लड़कियों के अच्छे भविष्य लिए के लिए सुकन्या समृद्धि योजना

यह बेटियों के लिए चलाई जा रही सरकार की खास स्कीम है। इसकी मदद से बेटियों की शिक्षा और शादी की जरूरतों को पूरा किया जा सकता है।

सुकन्या समृद्धि योजना एक ऐसी सरकारी योजना है,सुकन्या समृद्धि खाता मात्र 250 रुपये से खुलवाया जा सकता है। पहले इसके लिए 1,000 रुपये की जरूरत थी। 

इस खाते में सालाना 1.5 लाख रुपये तक जमा किए जा सकते हैं। खाते को एक्टिव रखने के लिए शुरुआत के 15 साल में न्यूनतम राशि जमा करने की जरूरत होती है। जहां आप बहुत कम पैसा लगाकर मोटी रकम पा सकते हैं और आप केवल अपने प्रियजन के भविष्य को सुरक्षित कर सकते हैं। 

इस योजना में माता-पिता या अभिभावक केवल बेटी के नाम पर खाता खोल सकते हैं। सुकन्या समृद्धि योजना के तहत आप किसी भी डाकघर या बैंक की शाखा जाकर यह खाता खोल सकते हैं।

बेटी के 18 साल के होने पर खाते से पैसा निकालने की अनुमति मिलती है। तब उच्च शिक्षा के लिए खाते में जुटी रकम का अधिकतम 50 फीसदी निकाला जा सकता है।

सुकन्या समृद्धि योजना में टैक्स फ्री रिटर्न का फायदा मिलता है। सरकार का हाथ होने के कारण यह सुरक्षित स्कीम है। सालाना डिपॉजिट पर सेक्शन 80सी के तहत टैक्स छूट का लाभ मिलता है।

**अधिक जानकारी के लिए के पढ़े : [बच्चे का भविष्य बेहतर बनाने में आपकी मदद करेंगी ये 3 बातें](https://economictimes.indiatimes.com/hindi/wealth/yojana/these-3-things-will-help-you-while-planning-for-kids-future/articleshow/67898384.cms?from=mdr)**


## 3. बच्चों के अच्छे भविष्य के लिए पब्लिक प्रोविडेंट फंड निवेश करें 

पब्लिक प्रोविडेंट फंड (PPF) के जरिए भी आप बच्चों के बेहतर भविष्य के लिए निवेश कर सकते हैं।

बच्चों के नाम पर PPF अकाउंट उनके माता, पिता या कानूनी अभिभावक ही खुलवा सकते हैं। 18 साल से कम उम्र के बच्चों के PPF अकाउंट खोली जा सकती है। 

PPF पर मौजूदा ब्‍याज दर ब्याज दर 7.1 फीसदी सालाना है। PPF अकाउंट 15 साल में मैच्‍योर होता है। इसमें सालाना 1.5 लाख रुपये का निवेश किया जा सकता है। 

अगर आप 2 बच्चों के माता-पिता हैं तो अलग-अलग PPF अकाउंट खोलकर 3 लाख रुपये तक का निवेश किया जा सकते हैं। 

15 साल के बाद आप अकाउंट से पूरी रकम एक साथ निकाल सकते हैं। इसके बाद 5-5 साल के लिए इसे बढ़ाया जा सकता है। पीपीएफ में निवेश पर टैक्‍स छूट मिलती है। 

## 4. बच्चे की शिक्षा के लिए शुरू करें SIP में निवेश

ऐसे कई फंड हाउस हैं जो बच्चों के लिए खास म्यूचुअल फंड ऑफर कर रहे हैं। इनमें सिस्टमैटिक इन्वेस्टमेंट प्लान (SIP) के जरिए पैसा लगाया जा सकता है। फाइनेंशियल मामलों के एक्सपर्ट्स का कहना है कि बड़ा फंड तैयार करने के लिए चाइल्ड म्यूचुअल फंड बेहतर ऑप्शन हो सकता है।

यह कोई जरूरी नहीं है कि बच्चों के लिए खास फंड में ही निवेश किया जाए। दूसरे प्लान में भी बच्चों के लिए निवेश किया जा सकता है।

पेरेंट्स दूसरे म्यूचुअल फंड्स में भी निवेश कर बेहतर रिटर्न हासिल कर सकते हैं। इस बात का जरूर ध्यान रखना चाहिए कि अगर बच्चों के नाम से एसआईपी कर रहे हैं, तो निवेश का लक्ष्य कम से कम 15 साल का रहे।

**यह भी पढ़ें : [इन्वेस्टमेंट, निवेश क्या है ? निवेश किसे कहते हैं?](https://fincz.com/hi/investment/)**


ये हो सकते हैं बेस्ट चाइल्ड प्लान
### 1. HDFC चिल्ड्रेंस गिफ्ट फंड
- 10 हजार की मंथली SIP की 15 साल में वैल्यू: 56 लाख रुपये
- 5, 7 और 10 साल का रिटर्न: 9.12%, 13.85%, 14.31%
- एसेट्स: 3104 करोड़ (31 दिसंबर, 2019)
- एक्सपेंस रेश्यो: 2.07% (30 नवंबर, 2019)
- मिनिमम इन्वेस्टमेंट: 5000 रुपये
- मिनिमम SIP: 500 रुपये

### 2. ICICI प्रूडेंशियल चाइल्ड केयर फंड
- 10 हजार की मंथली SIP की 15 साल में वैल्यू: 47 लाख रुपये
- 5, 7 और 10 साल का रिटर्न: 7.43%, 12.16%, 11.21%
- एसेट्स: 662 करोड़ (31 दिसंबर, 2019)
- एक्सपेंस रेश्यो: 2.45% (30 नवंबर, 2019)
- मिनिमम इन्वेस्टमेंट: 5000 रुपये
- मिनिमम SIP: 500 रुपये

### 3. UTI चिल्ड्रेंस कैरियर फंड इन्वेस्टमेंट प्लान
- 10 हजार की मंथली SIP की 15 साल में वैल्यू: 42.32 लाख रुपये
- 5, 7 और 10 साल का रिटर्न: 8.21%, 11.88%, 9.97%
- एसेट्स: 325 करोड़ (31 दिसंबर, 2019)
- एक्सपेंस रेश्यो: 2.55% (30 नवंबर, 2019)
- मिनिमम इन्वेस्टमेंट: 1000 रुपये
- मिनिमम SIP: 500 रुपये

### 4. SBI मैगनम चिल्ड्रेंस बेनेफिट प्लान
- 10 हजार की मंथली SIP की 15 साल में वैल्यू: 41.28 लाख रुपये
- 5, 7 और 10 साल का रिटर्न: 9.78%, 10.87%, 10.64%
- एसेट्स: 65 करोड़ (31 दिसंबर, 2019)
- एक्सपेंस रेश्यो: 2.26% (30 नवंबर, 2019)
- मिनिमम इन्वेस्टमेंट: 5000 रुपये
- मिनिमम SIP: 500 रुपये

## 5. बच्चों के भविष्य के लिए फिक्‍स्‍ड डिपाॉजिट (FDs)में निवेश करें 

अपने बच्चे के सुरक्षित भविष्य के लिए आपको फाइनेंशियल प्लानिंग करने की ज़रूरत होती है। अब आप फिक्स्ड डिपॉजिट में इन्वेस्ट करके निश्चित अवधि में अपनी बचत पर गारंटीड रिटर्न प्राप्त कर सकते हैं।

देश में फिक्स्ड डिपॉजिट (FDs) ट्रेडिशनल और पॉपुलर इन्‍वेस्‍टमेंट ऑप्‍शन है। इसकी एक वजह यह है कि एफडी आप 7 दिन से 10 साल के टर्म में कर सकते हैं। साथ ही इमरजेंसी में इसमें से आसानी से विदड्रॉल किया जा सकता है। 

बच्चे के माता-पिता या कानूनी अभिभावक कई बैंकों में 100 रुपये और 500 रुपये जमा के साथ इनमें निवेश शुरू कर सकते हैं। SBI इस समय FD (7 दिन से 10 साल ) पर 2.90 फीसदी से 5.40 फीसदी ब्‍याज ऑफर कर रहा है। 

## बच्चों के बेहतर भविष्य के लिए इन्वेस्टमेंट प्लान से संबंधित प्रश्न और उत्तर

### पोस्ट ऑफिस में बच्चों के लिए क्या स्कीम है?
आप किसी भी पोस्‍ट ऑफिस की ब्रांच में जाकर बच्चे के नाम पर रेकरिंग डिपॉजिट अकाउंट (Recurring Deposit Account) खुलवा सकते हैं। इसके बाद 10-10 रुपये के मल्‍टीपल में डिपॉजिट कर सकते हैं। हर महीने न्यूनतम 100 रुपये का डिपॉजिट करना होगा। अकाउंट कैश या चेक के माध्यम से खुलवाया जा सकता है।

### सुकन्या योजना की क्या स्कीम है?

इस योजना के तहत, आप न्यूनतम राशि 250 रुपये और अधिकतम राशि 1.5 लाख रुपये जमा कर सकते हैं। यह खाता खुलवाने से आपको अपनी बेटी की पढ़ाई और आगे के खर्चे से काफी राहत मिलती है। इसमें एक बेटी के नाम पर एक ही खाता खुलवाया जा सकता है। अगर दो बेटियां हैं तो दोनों के नाम अलग-अलग खाते खोलने होंगे।

### प्रधानमंत्री कन्या धन योजना क्या है?
इस योजना में स्कूल में पढ़ने वाली लड़कियों को उनकी अग्रिम शिक्षा के लिए आर्थिक सहायता प्रदान की जाएगी।देश की कन्याओ को प्रधानमंत्री कन्या आशीर्वाद योजना के अंतर्गत केंद्र सरकार द्वारा 2000 रूपये की धनराशि आर्थिक सहायता के रूप में प्रदान की जाएगी। इस सहायता राशि को सीधे लाभार्थी के बैंक खाते में ट्रांसफर किया जायेगा।

### सरकारी योजना कौन कौन सी है?
- प्रधान मंत्री जन-धन योजना
- प्रधानमंत्री जीवन ज्योजति बीमा योजना
- प्रधानमंत्री सुरक्षा बीमा योजना
- अटल पेंशन योजना 
- प्रधानमंत्री मुद्रा योजना
- स्टैंंड अप इंडिया योजना
- प्रधानमंत्री वय वन्द ना योजना

### लड़कियों के लिए कौन कौन सी योजनाएं हैं?
बेटियों के लिए 8 फायदेमंद सरकारी योजनाएं 
1. सुकन्या समृद्धि योजना (SSY) - केंद्र सरकार
2. बालिका समृद्धि योजना - भारत सरकार
3. सीबीएसई छात्रवृत्ति योजना - भारत सरकार
4. मुख्यमंत्री राजश्री योजना - राजस्थान
5. मुख्यमंत्री लाडली लक्ष्मी योजना - मध्य प्रदेश
6. माझी कन्या भाग्यश्री योजना - महाराष्ट्र
7. नंदा देवी कन्या धन योजना - उत्तराखंड
8. मुख्यमंत्री कन्या सुरक्षा योजना - बिहार

## निष्कर्ष
अगर साफ तौर पर देखा जाए तो बच्चों के लिए सबसे बेस्ट सेविंग प्लान सुकन्या समृद्धि और पीपीएफ हैं। ये न केवल अच्छा ब्याज देते हैं बल्कि इनसे मिलने वाला मुनाफा भी कर मुक्त होता है।

तो दोस्तों आपने इस पोस्ट के माध्यम से जाना बच्चों के बेहतर भविष्य के लिए इन्वेस्टमेंट प्लान अगर आपके मन मे कोई भी सवाल हो तो आप हमें नीचे कमेंट बॉक्स के माध्यम से पूछ सकते।

{{< youtube xbwO1NO22hU >}}

**यह भी पढ़ें : [SIP क्या है इसके फायदे और नुकसान](https://fincz.com/hi/sip-kya-hai/)**
