---
title: 'फेस को ग्लोइंग कैसे बनाएं'
date: Wed, 29 Sep 2021 02:30:00 +0000
tags: ['Skin Care']
images: ["https://img.bestrani.com/2021/02/glowing-skin.png"]
categories: ['BEAUTY', 'FASHION']
author : 'iffat'
---

फेस को ग्लोइंग कैसे बनाएं
----------------------------

चेहरा जोकि हर इंसान के व्यक्तित्व का आईना होता है। इसलिए, हर इंसान के चेहरे की चमक और खूबसूरती उसके लिए बहुत मायने रखती है। चाहे औरत हो या मर्द , हर कोई face ko glowing Kaise banaye इसके उपाय ढूंढते रहता हैं।

ग्लोइंग स्किन के उपाय की बात की जाये , तो बाजार में चेहरे की चमक बढ़ाने के उपाय के तौर पर तथा स्किन को ग्लोइंग बनाने के नाम पर कई तरह के कॉस्मेटिक और ब्यूटी प्रोडक्ट बिकने लगे हैं। जिसमे की , केमिकल त्वचा पर निखार तो लाते है पर सिर्फ कुछ समय पर इसके साथ ही साइड इफेक्ट का ज्यादा खतरा बढ़ा देते हैं।

जिससे हमारी त्वचा रूखी और बेजान हो जाती है इसके अलावा और कौन कौन से कारण है जिनकी वजह से हमारी त्वचा रूखी और बेजान हो जाती है उनको हमने अच्छी से तरह से बतया है।

बेजान त्वचा के मुख्य कारण
-------------------------

![Damage skin care](https://img.bestrani.com/2021/06/damage-skin-care.jpg)

त्वचा को रूखी और बेजान बनाने के क्या- क्या कारण है आइए जानते है -

### तनाव

आज की इस भागदौड़ भरी ज़िन्दगी में हर इंसान की ज़िन्दगी तनाव से भरी हुई है और इस तनाव का सबसे ज्यादा असर हमारी त्वचा पर पढता है जिससे की हमारी त्वचा रूखी और बेजान सी हो जाती है।

तनाव एक ऐसी बीमारी होता है जो ऊपर से दिखती नहीं देता ,लेकिन अंदर ही अंदर हमको खाये जाता है l यह आपको मानसिक स्तर पर परेशान करने के साथ ही साथ आपके स्वास्थ्य पर भी हमला करता है l

तनाव के कारण हमारा शरीर कोर्टिसोल नाम का एक हार्मोन छोड़ता है, जिससे हमारी त्वचा बहुत ज़्यादा मात्रा में सीबम छोड़ती है, जिससे पोर्स बंद होने लगते हैं l चेहरे पर मुंहासे होने का एक कारण हमारा ज्यादा तनाव में रहना भी है l

**यह भी पढ़ें : [मुल्तानी मिट्टी के फ़ायदे](https://bestrani.com/hi/multani-mitti-ke-fayde-in-hindi/)**


### प्रदूषण

हमारी त्वचा पर पॉल्यूशन का क्या असर होता है, इस बारे में बात कम ही की जाती है. बीते कुछ सालों में हमारे वातावरण में वायु प्रदूषण जिस तेजी से बढ़ा है उसका हमारी त्वचा पर भी बहुत ही गंभीर प्रभाव देखने को मिलता है।

प्रदूषित हवा और हमारे वातावरण में फैला प्रदूषण न सिर्फ हमारी त्वचा से नमी खींचकर उसे ड्राई बना देता है बल्कि त्वचा में जलन, लालिमा, एक्जिमा जैसी बीमारयों का भी कारण बनता है.

इसके अलावा वातावरण में मौजूद प्रदूषण जैसे ओजोन, नाइट्रोन ऑक्साइड, पार्टिक्यूलेट मैटर आदि की वजह से स्किन एलर्जी, डार्क स्पॉट्स्, एटोपिक डर्मेटाइटिस, सोरायसिस और कभी कभी गंभीर मामलों में स्किन कैंसर होने का भी खतरा रहता है।

### सूरज की हानिकारक किरणें

![Sun skin care](https://img.bestrani.com/2021/06/sun-skin.jpeg)

हमारी त्वचा को रूखी और बेजान बनाने में सूरज की हानिकारक किरणों का भी काफी हद तक हाथ होता है। सूरज से निकलने वाली किरणे हमारी त्वचा पर बहुत बुरा असर डालती है।

सूरज की किरणे त्वचा के कैंसर, मेलेनोमा और गैर-मेलेनोमा दोनों के लिए प्रमुख कारण होती है। सूरज की रोशनी और इनडोर टैनिंग उपकरण में अल्ट्रावायोलेट (यूवी) किरणें होती हैं। यूवी किरणों के संपर्क में आने से त्वचा, त्वचा के कैंसर के प्रति अतिसंवेदनशील होने लग जाती है। 

### ब्यूटी प्रोडक्ट का अधिक उपयोग

आज के समय में बाज़ारो में विभिन्न प्रकार के ब्यूटी प्रोडक्ट मिलते है जिसमे तरह तरह के केमिकल मिलाये जाते है जो हमारी त्वचा की ख़राब करते है। इन प्रोडक्ट्स का अधिक मात्रा में प्रयोग करने से हमारी त्वचा बहुत जल्दी अपनी प्रकिर्तिक सुंदरता खोने लगती है।

**यह भी पढ़ें : [जैकलीन फर्नांडिस के ग्लैमरस लुक टिप्स](https://bestrani.com/hi/jacqueline-fernandez-makeup-tips-for-glowing-look/)**



### पूरी नींद न लेना

![proper sleep cycle](https://img.bestrani.com/2021/05/Changing-Your-Pillowcase.jpg)

दिन भर काम करते रहना , रात को देर तक जागना और उचित नींद यानी 8 घंटे की पूरी नींद न लेना आपकी स्किन के लिए बिलकुल भी अच्छा नहीं होता है l यह आपके मानसिक और शारीरिक स्वास्थ्य पर भी बहुत बुरा असर डालता है l

भरपूर नींद न लेने से आपकी आंखें सूझी सूझी दिखाई देती है l ज्यादा दिनों तक ऐस करने से आप थका हुआ महसूस करेंगे और आपकी स्किन डल होने लगेगी और आपकी आँखों के निचे काले धब्बे या [डर्क सर्कल्स](https://bestrani.com/?p=4939&preview=true) पड़ने लगते है l

### अधिक गर्म पानी से नहाना

जैसा की हम सब जानते है की हमारे त्वचा कितनी नाज़ुक और कोमल होती है थोड़ी सी भी लापरवाही से इसे बहुत ही नुक्सान पहुँचता है इससे नुक्सान पहुंचने का एक कारण यह भी होता है बहुत गरम पानी से नहाना या मुँह धोना। अधिक गरम पानी हमारी त्वचा को रूखी बना देता है।

### मौसम में बदलाव

बदलते मौसम का सबसे ज्यादा प्रभाव हमारी त्वचा पर पढता है जैसा की हमरी त्वचा बहुत ही संवेदनशील होती है इसी कारण मौसम में हुआ थोड़ा बदलाव हमारी त्वचा को बहुत ज्यादा प्रभावित करता है मौसम के बदलने के साथ ही हमें अपनी त्वचा का ख़ास ख्याल रखना होता है जिसके लिए आज हम बताएँगे की face ko glowing Kaise banaye.

ग्लोइंग स्किन पाने के लिए उपाय
------------------------------

![wash your face](https://img.bestrani.com/2021/05/wash-your-face.jpeg)

*   अच्छी नींद लें।
*   पानी पियें।
*   व्यायाम करें।
*   योग का अभ्यास।
*   साबुन प्रयोग न करें।
*   तनाव में न रहें।
*   चेहरा साफ़ करके सोयें।
*   अपने मन को सुरक्षित रखें।
*   प्राकृतिक भोजनशैली अपनाएं।

चेहरे पर निखार लाने के घरेलू उपाय
---------------------------------

### नारियल पानी

नारियल पानी त्वचा के लिए बहुत ही फायदेमंद होता है यह हमारी त्वचा को टोन करता है और हमारे चेहरे पर नेचुरल ग्लो लाने में बहुत ही सहायक होता है। नारियल पानी में भरपूर मात्रा में कैल्शियम पाया जाता है जो की हमारी हड्डियां को मजबूत भी करता है।

![Coconut Water](https://img.bestrani.com/2021/05/Coconut-Water.jpeg)

नारियल पानी में कई तरह के मिनरल्स होते हैं जो त्वचा को रोगों से बचाने में मदद करते हैं। इसको रोजाना पीने से दाग-धब्बे और कील-मुंहासे आदि दूर हो जाते हैं।

चेहरे पर निखार लाने के रोज़ एक नारियल पानी जरूर पीना चाहिए।

**यह भी पढ़ें : [डार्क सर्कल कैसे हटाये ](https://bestrani.com/hi/dark-circle-kaise-hataye/)**

### बेसन

![besan powder](https://img.bestrani.com/2021/05/besan-gram-flour-powder.jpg)

बेसन जो की  एक  बेहतरीन ब्यूटी प्रॉडक्ट माना जाता है। बेसन जो कि यह हर किचन में आसानी से पाया जाता है और बेसन की ख़ास बात होती है की इसका कोई साइड-इफेक्ट भी नहीं होता है। बेसन न सिर्फ हमारी त्वचा को निखारने में मददगार होता है बल्कि यह हमारी त्वचा से जुड़ी विभिन्न प्रकार की समस्यों को दूर करने में भी कारगर होता है। इस्तेमाल भी बहुत आसान होता है इसके लिए आपको चाहिए -

*   बेसन दो चम्मच।
*   निम्बू का रस एक चम्मच।
*   इन दोनों को मिलकर एक पेस्ट बनाना है।
*   इसे 10 -15 मिनट के लिए चेहरे पर लगाए।
*   इसके बाद साफ़ पानी से धो ले।
*   इससे आपका चेहरा तुरंत चमकने लगता है।

### जैतून का तेल

![Hair Oil Massage | Jaitun ka tel](https://img.bestrani.com/2021/05/Hair-Oil-Massage-1024x683.jpg)

चेहरों पर मुँहासे या पिम्पले कभी भी हो सकते हैं को की हमरी खूबसूरती पर दाग लगा सकते हैं। कई बार लोग मुहसो के लिए तरह-तरह की क्रीम, लोशन व फेसवॉश प्रयोग करते हैं, लेकिन इन प्रोडक्ट्स के साइड-इफेक्ट काफी ज्यादा हो सकते हैं। चेहरों पर दाग धब्बो और कील मुहसो के लिए अगर जैतून के तेल का प्रयोग किया जाए, तो यह हमारी त्वचा के लिए बहुत ही अच्छा और गुड़कारी होता है और कोई साइड इफ़ेक्ट भी नहीं होता है।

जैतून के तेल में प्रचुर मात्रा में विटामिन-ई पाया जाता है, जो त्वचा को स्वस्थ और सुन्दर बनाता है। जैतून का तेल एंटीइंफ्लेमेटरी भी होता है, जिस कारण यह कील-मुंहासों की परेशानी से त्वचा का बचाव करता है जैतून का तेल त्वचा की रंगत को भी बढ़ाता है। एंटी-एजिंग या झुर्रियों को दूर करने के लिए भी जैतून का तेल इस्तेमाल किया जाता है।

इसके लिए आपको चाहिए -

*   एक चम्मच जैतून का तेल।
*   एक धुला हुआ साफ़ छोटा तौलिया।
*   एक छोटा मग गुनगुना पानी।
*   अपनी हथेली पर एक चम्मच जैतून का तेल लेकर पूरे चेहरे पर लगाकर धीरे-धीरे मालिश करना है।
*   इसके बाद तौलिए को गुनगुने पानी में गीला करना है फिर इस तौलिये से अपना चेहरा पोंछ लेना है।
*   इस नुस्खे को रात में सोने से पहले करना है।

### उबटन

![body scrub](https://img.bestrani.com/2021/06/scrub.jpg)

उबटन के नाम से कौन नहीं परिचित हैं। आयुर्वेद में भी हजारों सालों से हमें उबटन का इस्तेमाल करने की सलाह दी जाती है। पारंपरिक रूप से देखा जाए तो उबटन दुनिया में सबसे पुराना और सबसे प्योर और सुरक्षित कास्मेटिक होता है। इसका साइड इफ़ेक्ट भी नहीं होता है उबटन साधारण चीज़ो से बनाया जाता है लेकिन यह हमारी त्वचा के लिए बहुत ही फायदे मंद होता है।

शादियों में तो उबटन की एक ख़ास रस्म होती है उबटन के इस्तेमाल से चेहरे पर एक अलग ही प्रकार की चमक और निखार आ जाता है। उबटन बनाने के लिए आपको चाहिए

*   एक कप मसूर दाल या चने का बेसन।
*   एक चौथाई कप कच्चा चावल।
*   नौ से दस बादाम।
*   आधा कप दलिया।
*   चुटकी भर हल्दी।
*   सादा पानी या गुलाब जल।

*   मसूर दाल/बेसन, चावल और बादाम को अलग-अलग या साथ में पीसकर पाउडर बनाना है।
*   इस पाउडर में दलिया और हल्दी को मिला ले।
*   अब इस मिश्रण या पेस्ट में पानी या गुलाब जल मिलाकर पेस्ट बना लें।
*   इस पेस्ट को चेहरे और गले पर लगा ले । इस उबटन को हाथों पर भी लगाया जा सकता है।
*   सूखने के बाद सादे पानी से धो ले
*   इस पेस्ट को हफ्ते में एक बार लगाया जा सकता है।

**यह भी पढ़ें : [गुलाब जल के फ़ायदे](https://bestrani.com/hi/gulab-jal-ke-fayde/)**


### ​एलो वेरा या एलो वेरा जेल

एलोवेरा जिसके की ढेरों फायदे होते हैं फिर चाहें आप उसे स्किन केयर के लिए, बालों के लिए इस्तेमाल करे। एलोवेरा चेहरे के लिए भी बहुत उपयोगी होता है। त्वचा को मॉइस्चराइज करने में भी एलोवेरा जेल बहुत ही फायदेमंद होता है।

![Aloe vera](https://img.bestrani.com/2021/04/Aloe-Vera-for-face.jpg)

एलोवेरा में कई प्रकार के अमीनो एसिड, सैलिसिलिक एसिड और एंजाइम के साथ-साथ विटामिन ए, सी और ई जैसे एंटीऑक्सिडेंट पाए जाते हैं। जोकि आपकी त्वचा को यूवी किरणों के हानिकारक प्रभाव से भी बचाता है। इसके लिए आपको चाहिए -

*   एक विटामिन ई कैप्सूल।
*   एलोवेरा जेल।
*   इन दोनों को मिलकर पेस्ट बना ले।
*   इसे अपने चेहरे और गर्दन पर लगाएं।
*   10 -15 मिनट तक लगा रहने दे।
*   फिर सादे पानी से धो ले।

### ​खीरे का मास्क

![cucumber](https://img.bestrani.com/2021/05/cucumber.jpg)

खीरे  में प्रचुर मात्रा में विटामिन-के, सी और मैगनीज के अलावा,76 फीसद पानी भी पाया जाता है। जो की हमारी त्वचा की नमी को बरकरार रखने में बहुत मदद करता है। खीरे से त्वचा रूखी नहीं होती है। इसके साथ ही खीरे के टुकड़ों से चेहरे की मसाज करने से बढ़ती उम्र के निशान यानि एंटी-एंजिंग को भी कम किया जा सकता है।

खीरा आपके शरीर के लिए ही नहीं बल्कि आपकी त्वचा के लिए भी बहुत फायदेमंद होता है। खीरे के रस का प्रयोग करके त्वचा को ठंडा किया जा सकता है।

*   आधा खीरे का रस लीजिये।
*   इसे अपने चेहरे पर एक कॉटन बॉल की मदद से लगाइए।
*   5 -10 मिनट तक ऐसे ही रहने दे।
*   फिर सादे पानी से धो ले।
*   इससे चेहरा मॉइस्चरीज़ड बना रहता है और रुखा नहीं होता है।

### हल्दी

**यह भी पढ़ें : [चेहरे पर चमक लाने के 15 उपाय](https://www.stylecraze.com/hindi/chehre-pe-chamak-lane-ke-gharelu-upay/)**


![Daily skin care routine at home](https://img.bestrani.com/2021/02/Besan-turmeric-rose-water-pack.jpg)

Daily skin care routine at home

हल्दी जो हर घर की रसोई में पायी जाती है l हल्दी त्वचा की परेशानियों को दूर करने के लिए बहुत ही उपयोगी होती है। हल्दी में एंटी- ऑक्सीडेंट गुण पाया जाता है, जिसको बेसन के साथ मिलकर स्किन को एक्सफोलिएट किया जाता है और जो की स्किन में जान ले आता हैl

*   आधा चम्मच हल्दी।
*   दो चम्मच बेसन।
*   इसे पानी या गुलाब जल में मिलाकर इसका स्क्रब बना लें l
*   फिर इसे चेहरे पर लगाएं और 15 -20 मिनट के बाद जब यह सूख जाए तो हलके से रगड़ते हुए साफ़ पानी से धो लें l

### **शहद के प्रयोग से त्वचा में चमक**

![How To Get Clear And Glowing Skin](https://img.bestrani.com/2021/02/honey-for-healthy-skin.jpg)

How To Get Clear And Glowing Skin

शहद जिसमे की कई तरह के पोषक तत्व पाए जाते हैं, जो की धाग-धब्बे, कील-मुंहासे और झुर्रियों से मुकाबला करने में बहुत उपयोगी होती है। शहद को चेहरे पर नियमित रूप से लगाने से चेहरे की चमक बढ़ती है। इसके साथ ही हमारी यह स्‍किन पोर्स में जमी अशुद्धियों को बाहर भी निकालती है।

आप शहद को अपनी स्‍किन केयर रूटीन में भी शामिल कर सकते हैं। इसका प्रयोग करने से आपको खुद ही अपने चेहरे पर फर्क दिखाई देगा। इसका प्रयोग किस तरह से करना है हम आपको बताते है ,

*   अपने चेहरे पर शहद लगाइए।
*   सूखने के बाद सादे पानी से धो लें।
*   यह चेहरे के लिए एक अच्छा मोस्चराईजर है।
*   यह हमारे चेहरे को नरम और कोमल बनाता है।
*   यह चेहरे की चमक को भी बढ़ाता है।

### मलाई

![Milk-crem](https://img.bestrani.com/2021/06/Milk-crem.jpeg)

मलाई जो की एक प्राकृतिक एक्सफोलिएटर है यह हमारी त्वचा की मृत कोशिकाओं को हटा कर त्वचा को खूबसूरत और जवां बनाए रखने में बहुत मदद करती है। साथ ही मलाई आपकी त्वचा में अद्भुत बदलाव लाने में भी मदद करती है। 

मलाई आपकी त्वचा में मौजूद छोटे छोटे छिद्रों को खोलने में मदद करती है और त्वचा को भी पर्याप्त मात्रा में हाइड्रेट करती है। मलाई में पाया जाने वाला न्यूट्रिशन ब्लड सर्कुलेशन को बढ़ाता है जिससे की त्वचा खूबसूरत व चमकदार होती है। इसकी मदद से त्वचा का रूखापन भी चला जाता है। इसके लिए आपको चाहिए -

*   मलाई।
*   एक चम्मच हल्दी।
*   इन दोनों को मिलाकर पेस्ट बना ले।
*   इस पेस्ट को चेहरे पर मले।
*   इसे ऐसे ही 5 -10 मिनट के लिए छोड़ दे।
*   इसके बाद चेहरे को साफ़ पानी से धो ले।
*   फेस को ग्लोइंग बनाने के लिए चंदन, बेसन व हल्दी में मलाई डालकर फेस पैक बना कर चेहरे पर रगड़े इससे भी आपकी स्किन सॉफ होती है।

{{< youtube VlYYTPpfIns >}}


